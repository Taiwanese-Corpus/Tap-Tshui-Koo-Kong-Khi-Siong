K:我是阿愷，各位觀眾朋友，逐家gâu早。

K:一年可能敢若看一注[爾爾]。

S:平常時做人若做了好抑毋好，伊朋友濟抑是少就知矣。
K:你人面足闊--hngh。
S:毋是朋友就緊來扯扯（tshé-tshé）咧啦。

K:最近下晡拄著西北雨的機會攏誠懸啦。
S:所以觀眾朋友出門嘛是愛會記得紮雨傘啦。

你共我名聲攏拍歹去矣。
S:我感覺民視的製作單位實在是無簡單呢。
S:是十年前的今仔日。
S:算我離開嘛有價值啦。
K:你離開閣倒轉來這叫做啥你敢知？
K:這叫行袂開跤。
K:伊起頭，啊我佇邊仔攑柴起火著。
S:你若無棄嫌，欲和（hām）pay嘛會使啦。
K:逐家攏看了好好，但是煞雄雄無去矣。
K:哪會無愛閣揣人來答喙鼓？答袂來，這無遐爾簡單。

S:我讓伊呢，我讓伊讓到伊共我欺負呢！
K:哪有人按呢？講話講無贏人，你著愛承認嘛！
K:你嘛著看你喙內有彼粒珠無？
S:我咬咬咧看有抑無。

K:你咧烏白講你咧。袂使講這个啦，這馬七月時仔呢。
S:無禁無忌啦。

K:咱來講天氣。
K:對這張圖面頂乎，咱來看菲律賓遮。
K:菲律賓遮有一个足厚的雲，這个雲就是熱帶性低氣壓。
K:低氣壓進入南海了後會增強，差不多是今仔日暗時抑是明仔載會變做風颱。
K:但是是對日本、香港遐去。毋是啦，香港、日本離遐遠。
S:你拄著我你就講話袂伸捙。

K:差不多是拜六暗到禮拜，所以去澳門的朋友著較細膩的。
K:啊對咱台灣的影響就是雲會徙較倚入來。會有西北雨。

K:今年十四號風颱，珍珠風颱，佇遮。
K:這个風颱，差不多是拜六、禮拜經過日本的東爿的外海。
K:猶毋過離日本應該閣有一塊仔，應該是無直接的影響。但是會有雨啦。
K:所以講，欲去日本的朋友，可能會小可仔受著天氣的影響，但是風颱應該是無啥影響。
K:啊佮咱台灣有關係的是拄才講的南爿水氣紮入來，一直到禮拜。
K:可能南部、東部會有淡薄仔雨。北部、中部可能著愛注意西北雨。
K:未來天氣差不多是這種情形。
K:若問講最近紲落來是毋是閣會有風颱？上少這四五工是無[看見]啦。觀眾朋友應該是免煩惱。




